Retrospektiivi on projektitiimin tapa pysähtyä sprintin tai projektijakson päätteeksi arvioimaan omaa toimintaansa. Tarkoituksena on käydä läpi ja tunnistaa, mikä sujui hyvin, mitä täytyy parantaa ja mitä on oppinut + miten näitä taitoja kannattaa hyödyntää seuraavissa iteraatioissa.
Start, Stop, Continue, More of, Less of -tekniikka antaa selkeän rakenteen keskustelulle. Tiimi kirjaa asiat, jotka tulisi aloittaa, lopettaa ja jatkaa, sekä käytännöt, joita pitäisi lisätä tai vähentää. Tämä malli auttaa huomion kohdistamisen konkreettisiin muutoksiin ja edistää jatkuvaa parantamista.
Glad, Sad, Mad -tekniikka keskittyy taas enemmän tiimin tunteisiin. Tiimiläiset kertovat tilanteista, jotka herättivät positiivisia tunteita, surullisia tunteita  tai turhautumista/vihaisia tunteita. Tämä lisää tiimin avoimuutta ja auttaa tunnistamaan työskentelyyn vaikuttavia tunnetekijöitä.
Kummankin tekniikan tavoitteena on vahvistaa yhteistyötä ja varmistaa, että tiimi kehittyy sprintti sprintiltä. Ne auttavat myös tuomaan esiin sekä konkreettisia kehityskohteita että tiimin hyvinvointiin liittyviä tekijöitä, mikä edesauttaa avoimuutta ja parantamista. Selkeät rakenteet auttavat ohjaamaan keskustelua siten, että jokainen pääsee osallistumaan ja tiimi voi tunnistaa yhteiset toimintatavat, jotka vievät projektia eteenpäin.
